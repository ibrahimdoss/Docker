- Container'lar içlerinde uygulamayı, uygulamanın çalışmasını sağlayan sistem araçlarını (dependencies) ve sistem kütüphanelerini (libraries) barındırır. Bir "Container Engine" olan Docker ise sanal makine görevi gören ama sanal makine olmayan bu container'ları yaratmayı sağlar. Container'lar sanal makinelere benzetilebilir fakat bilinmelidir ki Container'lar sanal makineler kadar kaynak tüketmezler. Çünkü tüm işletim sistemi gereksinimlerini, üzerinde kurulu oldukları işletim sistemi ile ortak kullanırlar. Container'ların boyutları da çok küçüktür (ortalama 100MB). Sistem yönetimini oldukça kolay bir hale getirirken, kaynak israfını da dramatik bir şekilde azaltan Container teknolojisi, sektörde oldukça önemli bir yer edinmiştir.